<p> La sede attuale della Canottieri Lario è un gioiello dell’architettura razionalista,datata 1931. Ora come allora è un edifico bianco, semplice , che trasmette immagine di forza e integrità..  Secondo Luigi Cavadini: “si distende lungo la riva del lago, esibendo immediatamente l’idea alla base del progetto: legare, anche idealmente, gli atleti alle acque del Lario”.</p>
<p>All’entrata nell’edificio si viene accolti in un vasto salone, decorato con dipinti di Arturo Songa ed  in tempi più recenti rricchito dall’innumerevole elenco di medaglie, trofei, targhe, menzioni et similia. A sinistra dell’ingresso, l’invidiabile vasca voga che introduce poi nella doppia palestra, illuminata direttamente tramite vetrocemento dal Lario. Come aggiunta un locale sauna.</p>
<p> fogo naturale di questi tre volumi si ha nell’esteso piazzale fronte lago, diviso equamente fra il trampolino in cemento armato (uno dei simboli futuristi della città!), le gradinate in pietra morbidamente discendenti nelle acque che tutt’ora ospitano imbarcazioni quali lucie e batell,  e per finire il pontile di attracco semi galleggiante per l’andirivieni quotidiano degli atleti. Il resto dello spazio offre una gradita veranda lacustre, sfruttabile dai soci per le stagioni più belle.</p>
           